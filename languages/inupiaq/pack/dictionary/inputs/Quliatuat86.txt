
Aaŋa Ugrukpa?
Qiuñiruaq aġnaq uiqaqtuq. Uiŋata aġnam atiŋa Aaŋa. Uivaqtuq qayyamiñi. Uiñiġmun tikitchuq. Puirut ugruit. Aaŋa ugruktuq. Uiḷaq niġisukkaa.
Nuiŋiľľuni tatqiq taaqtuq. Niuruq Aaŋa, aasii puukaqtuq. Ugruk kiviruq. Yaqhii! Aaŋa qinnaliqsuq ugruk kivimman.

Aaŋa Sisuaqpa?
Uanmuktuq Aaŋa qayyamiñik. Muġałłiq tikiľľugu paaġurraqtuq. Sivua qayaŋata kalivittuq. Aglaan aqua qayaŋata kalivinŋitchuq. Allakuaqłuni Aaŋa uanmuktuq.
Sisuaq puimman pisiktiġaa. Kalirraqsigaa. Isua uiñġum tikitkaa, tavra aasii tautullasivḷugu nuvua nunam. Nunamun tikitchuq.
Unnuaqtuq. Taaqsiruq. Igluni paqitkaa, aasii ikiłługu igniġvik. Aaŋa maktaaqtuqtuq. Quviasukłuni niġiruq.

Kinnaq iñuk kiiñaqaqtuq. Kiiñaŋa iglaŋaaġuuruq ataramik. Iñuit allat iglaġuurut qiñiqługu. Kinnaq iḷaitchuq, aglaan igluqaqtuq maġugnik. Atausiq aŋiruq, aasii igḷua mikiruq. Aiḷaitchuq iglumiñun mikiruamun, aglaan iñuusuuruq igḷuani aŋiruami.

Saiḷaq Aiḷaqiruq
"Qallun qaiḷi!" uqallaktuq Saiḷaq.
"Uvva!" kiugaa Aimam.
"Imiġuliqsuŋa," uqallautivsaaġaa Saiḷam.
"Immuktuġukpit?" apiqsruġaa Saiḷam.
Tavraasii Aimam immiqsaġmauŋ qallun, Aaŋam ququġaa Aimaq, "Qaiñ. Aitchuŋŋa suppunmik."
"Apai, apai!" ququġaa Saiḷam.
Aimam tusaagaluaqługu piiguqtuq suliqitilaamiñik, aasii immuŋmik ulivalaktuġaa qallun.
"Apai, apai!" ququġaa Saiḷam, aglaan Aimaq kuviruq immuŋmik kamikłuuŋnun Saiḷam. Saiḷam kamikłuuŋik aiḷaqiruq.
Yaqhii!

Utuqqaġmiut Aiviqsiuqtut
Utuqqaġmiut umiaqtut aiviġnun. Aasii tautukkamiŋ nunavagnik ullakkait. Nunavalluatat, suli ninagiksut.
Niukamiŋ naulikkait malġuk piayaak avanmun. Aasii allik qiḷiqługik aivvaktuaqsirut, naġiaġivlugik nipaalaruak taapkuak isavgaak. Tavraasii tuqułługik. Aivvaktuqqaaqłutiŋ piḷaktut. 
Piḷaanikamiŋ, airut aŋuaqłutiŋ. Aġnat quviasupaluktut.
Nuŋuliqtuq.

Iñuit Utuqqaġmiut aglaaŋa Qaġġaqpaum
Iñuuniaqtuq nunami ataramik iglauvlutiŋ tuttunik aŋuniaġuurut; suli nuunnamiŋ siñaanun taġium aiviġnik, suli allaniglu niġrutinik. Uqsruniglu puuqsisuurut niqiksramignik ukiuqpagu nunami.
Suli allamik apinġaaġmagu, taġium siñaani itillugit, iglaat qaisuurut siñaagun taġium Tikiġaġmiut.
Atautchimi quviasuguurut niġivḷutiŋ aġġivlutiglu qitikłutiglu avanmun. Quviasuktut ataramik.
Tavra aġiurut. Iluqaġmiŋ avanmun aullaqtut. Tikiġaġmiut airut. Nunamignun utiqtut.
Utuqqaġmiut nunamun aullaqtut.
Avanmun aullaarut.
Tavra quliaqtuaġuraq.

Iñuit Tikiġaġmi aglaaŋa Qaġġaqpaum
Taamna nunaaqqit nunaŋat nakuuruq Tikiġaq qaukłiuvluni aġviqsiuġmata, suli qaugait qaimmatalu  qaukłiuruq, ugruiḷḷu qaimmata. Nuna nakuupaluktuq, iġġiñik piqaqłuniḷu. Quvianaqtuq nuna.
Qaŋasaaq, iñuit uqaġuurut, maaŋŋa Utqiaġvigmiñ suli Nuvugmiḷḷu ukiumi uniaġaqłutiŋ Tikiġaq ullaguugaat; maani ayuġnaqtuanik tauqsiġuum sunik, maani piitchuamik avanmun.
Quviasuktut ataramik taipkua iñuit. Uqaġuurut, "Tikiġaġmiut niqautiŋit nakuupaluktut; aġviġit niqiŋit iḷuani siġḷuat ittuat."
Taipkua sunapayaaq nakuusivḷugu savaguurut.

Utqiaġnium Iñuŋi aglaaŋa Qaġġaqpaum
Taavrumani nunami atausiq iñuk kamanaqtuq. Taavruma iñuum atqa Payyaq. Arguaŋaruq ilimiñi. Kamanaqtuq aŋun. Iñuit iḷaŋit uumigigai. Isumaruq iḷaannigu iñugnik tuquġaisukłuni. Taamna aŋun arguaŋaruq. Sumik iqsiñaqtuamik naluruq.
Uvlut iḷaŋanni Utqiaġvigmi iñuit iqsigiliġaat taamna Payyaq qanuq iqsiñaqsiruq. Sivunniuġutigaat, "taamna iñuk tuqutparruŋ nakuuruq, qanuq iqsiñaqsiruq. Atakkiataŋ, iñuit apqusiuġmata sikukun, tuqutqayaġai apqusiruat aimmata."
Utqiaġvigmiut kasimavlutiŋ uqaqtut avanmun, "Tuqutparruŋ nakuułhaaptuq."
Taamna aŋun naluruq.
Iñuit uqaġmata taamna tuqutkaat.

Iñuit Nuvugmi
Ukiut iḷaŋanni iñuk pasigaat Nuvugmi. Taamna aŋun piḷugnivḷugu. Taavruma aŋutim atqa Aviḷḷuk. Aŋatkuuvluni iñuit iḷaŋit tuqutchuunivḷugit pasigaat taamna iñuk. Sumik naluruq iñuit uqaġmata ilimigun.
Itillugu Utqiaġvigmi Nuvugmiu Aviḷḷuk, Nuvugmiut uqaqtut qaikpan tuqutchukługu.
Taamna iñuk nakuuruq aglaan Nuvugmiut uqaqtut atqunaqłuni piḷugnivḷugu. Piraksriirut. Qaikpan tuqunniaġaat.
Ittuaq Utqiaġvigmi naluruq taamna iñuk tuqutilaaksramiñik. Qaimman Nuvugmun tuqunniġaat uniaġaqtuak nulianiḷu.

Utqiaġvigmi Iñuit Nuvugmiḷu aglaaŋa Qaġġaqpaum
Nunamiunun Utqiaġvigmiullu Nuvugmiullu aullaġuurut upinġaaġmagu tauqsiġiaqłutiŋ Nunamiuniñ, uqsrunik kaluqłutiŋ satkuniglu umiatigun.
Aasiiḷi Nunamiut kuukun ataaqłutiŋ piqaqtut pisukkaanik uqummatiniglu, suli amaqquniglu qavvigñiglu.
Avanmun tauqsiġuurut ilaisa pimignik.
Tauqsiġñiq naanman qitikłutiglu quviasuguurut. Taamna naanman Taġiuġmiut airut nunamignun.
Ukiuġmagu Taġiuġmiut tauqsiatiŋ savakkait annuġaalivḷugit tuttut amiŋit.
Aasiiḷi Nunamiut tauqsiatiŋ Taġiuġmiuniñ ukiumi atuġait satkut, suli uqsrut.
Avanmun quyarut.

Godim Uqaluŋi Qairut aglaaŋa Qaġġaqpaum
Taipkua utuqqait iñuit God nalugaat. Tanigniglu nalurut maani Iñupiat. Aglaan iḷaŋit uqaġuurut qakugu suna iḷiñiaġnivḷugu iñupayaaġlu tuquŋaruaq aŋiñiaġnivḷugu. Taamna uqaluk kamanaqtuq.
Uvlupak nutauruaq iñuusiq uvagut pigigikput. Taipkua utuqqait iñuit uqaluat nalauttuq. Kamanaqtuq. Suli quyanaqtuq iḷumun ittuġlu. Iñupiat uvagut quyarsraurugut Godim savaaŋa isumagilugu paŋmapak atuqtaqput.
Quyanaaġikput God.

Iñupiallu Tanŋiḷḷu Avanmun Iḷitchuġirut aglaaŋa Qaġġaqpaum
Tanŋit allaupaluktut. Iñupiat iglaaliqsut Tanignik. Allayuaqtut iñugnik. Iñupiat kamasuktut. Umianik aŋiruanik qiñiqtut, sunauvva umiaqpait. Iñupiat allayuaqtut niqinik qaqqulaanik.
Iḷaŋat Iñupiat Tanŋum aitchuġaa qaqqulaamik niġitquvlugu. Iñuum tigugaa aasii qumikľugu igitkaa asiñun uqaqłuni, "Taamna niqauŋitchuq." Sumik nalurut.
Upinġaat iḷaŋanni Nuvugmi umiaqpak naviktuq. Iñuit quyarut navigman. Tammara iñulimaaq ullautiruq navigman umiaqpak. Aglaan quyarut. Siġḷuaŋa aŋmaqługu palauvait anitkait puuŋiññik imaiyaqługit piqaġukłutiŋ. Naavitqaaqługu palauvak asiñun misigaġaaqtut.

Kuugmi iñuit iñuuniaqtuat ikpigruam qaaŋani igluqaqtut. Aasii kiŋuġaani takanna imnaq kiŋiqtuaq ittuq. Kuuk ikiqtuuraqtuq.
Tavra qiqitkaa nuna, kuuk sikugaa apivlugu.
Tavra niksiksuqqaaqłutiŋ iqalugnun, iñuit aiyaarut. Aiyaaganikkamiŋ tautukkaat tatqavva iñuk qamuktuaq unianik. Kinnaq qamugniqsuq. Qiñiġaat tamarra qairuaq.
Kiisaimma imnam ataanun iḷikami nutqaqpuq, aasii aquviłłuni uniamiñun. Taapkua iñuit alatkaqtuuraġaat Kinnaq. Tavra alatkaqsaġniallaan qaurimaiġaqsiḷiġaqtut.
Tavraasii Kinnaq savaluuraġaluaqami sumik taimma, aullaqtuq qamuakłuni unianik. Uniaqaġniqsuq kannuyaktuanik. Imnaq ataŋiqamiuŋ aaġluaġaluaqami, aullaqtuq imnam tuŋaanun. Mayuġniataaqsiruq imnakun. Mayuqtuq.
Tavra akpakami nutqaŋallakkaluaqami aullalgitchuq. Taimma sunauvva iglaugaqsiḷgiññiqsuq sumun taimma.

Qaugagnun Qaivaksaġun
Taunani iñuit umiaqtuqtut. Tautukkait qaugait. Qaugait mauŋanmuktut. Iñuit qaivaksaġuugait qaugait inna, "Qau, qau, qau, qau."
