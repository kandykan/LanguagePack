Taiguallaruŋa

Iḷisaġiaqtugut
Aaka uqallaktuq, "Itiġiñ Aumaaq!
Aapa samma sumikkiaq piksraqaqpa ilignun. Qaiñ tautugiaġuŋ."

"Iḷviḷḷu Aalaak itiġiñ." Aaka uqallaktuq. "Aapa samma sumikkiaq piksraqaġmiuq ilignun. Qain tautugiaġuŋ."

Tautuguŋ Aimam nasautatchiaŋa. Aimam nakuaġigaa nasautatchiani. Tautugmiuŋ Aalaagum nasautatchiaŋa. Aalaagum nakuaġigaa nasautatchiani.

"Ki, tavra." Aakam uqallautigaik. "Miŋuaqtuġiaġniaqtusik uvlupak. Iqaġuiŋ kiiñan Aimaaq. Iḷviḷḷu, Aalaak, kiiñan iqaġiuŋ."

"Ki, tavra, qaiḷusik niġiyaqtuaġitchik. Miŋuaqtuġiaġniaqtusik," Aakam uqallautigaik. "Simik avva qairuq," Aimaq uqallaktuq. "Simigḷu miŋaqtuġiaġniaqtuguk."

Aalaak uqallaktuq, "Aaluk avva qairuq. Aaluglu miŋuaqtuġiaġniaqtuguk."

Aaka uqallaktuq Aimaġmun, "Ki, tavra nasautaġiñ." "Nakuaġigiga nasautan" Simik uqallaktuq Aimaġmun.

Aasii Aaka uqallaktuq Aalaagmun, "Iḷviḷḷu nasautagiñ." Aaluk uqallaktuq Aalaagmun, "nakuaġimmigigaptuaq nasautan."

Iḷuqatiŋ miŋuaqtuġiaqtut Aimaġlu, Simigḷu, Aalaaglu, Aaluglu.

Ukiumi Atuaksrat
Aaka savaktuq.
Aaka miquqtuq.
Aaka atigiliuqtuq Aimamunlu, Aalaagmunlu.
Aaka miquqtuq atiginik.
Atigitchiat miquagurut ukalliich amiŋiññiñ.

Aalaak savagugmiuqtauq. 
Aalaak miqugugmiuqtauq.
Aitqatiliuġuktuq.
Aakam ikayuġniaqpauŋ Aalaak?

Aalaak uqallaktuq, "Aakaaŋ, ikayuŋŋa. Aitqatiliuġuktuŋa. Aitqataitchuŋauvva." 
"Ki, qaiñ uvuŋa, ikayuġniaġikpiñ." Aaka uqallaktuq. "Qaiñ tautugiaġiñ sumik miquqtilaamnik."
Aakam ikayuġniaġaa Aalaak miquaŋagun."

Tavrani Aaka savaktuq.
Aaka miquqtuq.
Aalaaktauq savagugmiuq.
Aalaak miquġuktuq.

Aalaak uqallaktuq, "Aitqatiliuġuktuŋa ukallim amiŋaniñ."
Aakam uqallautigaa Aalaak. "Ki, qaiḷutin ikayuġniaġkpiñ. Aitqatiliuġniaqtutin ukallim amiŋaniñ."

Aakalu, Aalaaglu miquqtuk.
Aakalu, Aalaaglu savaktuk.
Aalaak aitqatiliuqtuq.
Aaka atigiliuqtuq.

Tautuguŋ Aakam savaaŋa.
Aaka atigiliuqtuaq.
Tautuguŋ Aalaagum savaaŋa.
Aitqatiliuqtuaq.

Inuŋŋuaq Apunmiñ Savaaq

Aaluk isiġmiuruq iglumi. Aaluk qiñiqtuq igalaurakun. "Arraa! Tautuguŋ apun." uqallaktuq Aaluk. Aaluk iglumi isiġmiuruq, qiñiqtuq igalaurakun.

Aaluk piuraaġuktuq apunmi. Aaluk siḷamun piuraaġiaqtuq. Anivḷuni siḷamun piuraaġiaqtuq apunmi.

Aaluum tautukkaa Aalaak.
Aaluum uqallautigaa Aalaak. "Qaiñ Aalaak. Qaiḷutin piuraaġluk apunmi."

Aaluglu, Aalaaglu piuraaqtuk. Piuraaqtuk apunmi. Iñuŋŋualiuqtuk apunmik. Iñuŋŋuaqpaliuqtuk apunmik.

Aalaak uqallaktuq Aalugmun, "Atigilakpuk una, aitqatilugulu, nasautaġlugulu iñuŋŋaq." "Ki, tainnaġluk," Aaluk uqallaktuq Aalaagmun.

Uvva iñuŋŋuaq apunmiñ savaaq. Aaluumlu, Aalaagumlu iñuŋŋualiaŋak.

Uqpiich Aqaŋgiat

Atautchimi uvlumi aġnasallum aqargim kasuġniaġaa aŋusalluq aqargiq. Aġnasallum uqallautigaa, "Nuliaġusukpiŋa?"

Aŋusallum kiugaa, "Naumi! Nuliaġisuŋitkikpiñ. Miquyuitchutin."

Aġnasallum uqallautigaa, "Kammiḷḷaruŋa." Aŋusallum kiugaa, "Kamiqaguŋitchuŋa."

Aġnasallum uqallautigaa, "Aitqatiliullaruŋa."
Aŋusallum kiugaa, "Aitqatiqaġuŋitchuŋa."

Aġnasallum uqallautigaa, "Maŋaqtaanik nasaliullaruŋa."
Aŋusallum kiugaa, "Maŋaqtaamik nasaqaġuktuŋa. Nuliaġniaġikpiñ."

Aasii uumuŋaaglaan uvlumun aqargich maŋaqtaanik nasaqaġuurut upinġaksrami.

Qanuqłuni Tiġiganniaq Kaviqsimman

Aalaak quliaqtuagunnamik saviqaqtuq. "Aaluuk, quliaqtuaġuraaġiaġluk" Aalaak uqallaktuq, "Quliaqtuaġutiniaġikpiñ tiġiganniamik.

Aalaak quliaqtuarraqsiruq saigmik. Aalaak quliaqtuaqtuq quliaquamik. Aalaagum quliaqtuaġutigaa Aaluk.

Aimaġlu, Simigḷu qairuk.
Aimaġlu, Simugḷu naalaktuarraqiruk. Naalaġnigaak Aalaak quliaqtuaqtuaq. Aaluk naalaktuaġmiuq.

Aalaak uqallaktuq, "Uvva tiġiganniaq. Tavraasii tiġiganniaq kaaliqsuq iglaullaġmi."

"Tavra tautukkaa qaugak piayaaŋiḷu."

"Atuqtuq paŋalillagmi, 'Niġiñiaġikpiñ siquŋaiñŋaġma. Niġiñiaġikpiñ siquŋaiñŋaġma.'"

"Aglaan qaugaich qimaarut. Tikiññamirruŋ imaq nakkaġvigigaat."

Tiġiganniaq paŋaliktuq avataani immam. Paŋaligmik kaivaluisaaġaa. Qiñiqtuaġai alluaqtuat. Kanŋutchakpaŋaruq."

"Tiġiganniaq qanuqsausiiñŋaruq."

"Kanŋautchakpaiľľuni tavraŋŋatchiaq kaviqsiŋaruq. Tavraŋŋaaglaan assii tiġiganniat kaviqsaaġuŋarut."

Aimaq Niksiḷiuqtuq

Atautchimi uvlumi Aimaq itchuaqtuq igalaurakun. Tautukkaa aapani aullaqtuaq.

Isumaruq, "Aapagaamnai iqalugnik niksiksuġiaġaqsiruq, aullaġuŋaluqaa, nikisigiaġluŋali. Nikisiksuġiaġniaqtuŋa iqalugnik. Agliiññaqtuŋa Niksigiallasiruŋa uvva iqalugnik."

Aimam uqallautigaa aapani, "Aapaaŋ niksigiaġluk." Aapaŋata uqallautigaa, "Naumi, aptaruŋauvva. Niksiitchutin. Suli aullaġumiñaitchutin qanuq miŋuaqtuqtuksraurutin."

Aglaan Aimaq niksigiaġuktuqsuli. Qanuġluni nikisigiaġniaqpa? Nikisiiñmiuq, miŋuaqtuqtuksraummiuq, suḷi aapaŋa aptammiuq.

Tavraasii Aimaq niksiḷiuqtuq. Miqłiqtuuram kaakkisiŋanik niksiḷiuqtuq. Niksiñiktuq.

Qanuġluni aasii niksigiaġniaqpa, miŋuaqtuqtuksraummiḷḷaġmi, suli aapaŋa aptapiaġataġmiuq.

"Itchaksriqpata aapagalu niksigiaġniaqtuguk."

"Itchaksriġmata miŋuqtuġiayuitchugut," Aimaq uqallaktuq.

"Aapaaŋ! Aullaġluk niksigiaġluk itchaksriqpata." Aimaq uqallaktuq. "Tautuguŋ niksiḷiaġa. Miŋuaqtuġialaiñmiugut itchakstiġmata. Nutaanik iqaluktuġumaugut."

"Aimaaq," Aapa uqallaktuq, "nisigiaġniaqtuguk itchaksriqpata. Aglirutin uvva, niksigiallasirutin. Niksiqaġmiutin. Miŋuaqtuġiaġniaŋiñmiutin itchaksriqpata. Aptapiaġataġaluaqtuŋa aglaan nutaanik iqaluktuġuktuŋa. Aullaġlunuk niksiksuġluk."

Mannigiaqtut

Atautchimi uvlumi siqiññaaġikpaŋaruq Upinġaksraaqtuq. Miqłiqtut miŋuaqtuġiaġunġiqsut. Uiñġaġmivḷutin. Savaguŋitchut. Mannigiaġuktut.

Qiñiqtuaġaich qaugaich tiŋmiġalaruat. Iñugiaktuat qaugaich tiŋmiġalarut. Iḷaŋich qaugaich immami ittut. Iḷaŋich nunami. Qaugaich manniḷiyasiuraqtut.

Miqłiqtut mannigiaġuktut. Simik uqallaktuq, "Miŋuaqtuŋaiyasirugut uvva. Mannigiaġmaugut miŋuaqtuŋaiġupta."

Iḷisaurriŋat uqallaktuq, "Aaŋ, mannigiaġmaugut miŋuaqtuŋaiġupta. Taquaġluta aullaġmaugut. Niġiḷḷaturavsiññik qaġġirriyumausi, iqalugnik, paniqtanik, akutunik, punniġnik, tiimiglu."

Aimaq uqallaktuq, Aakaga akutuliuġniaqtuq. Qaġġittiñiaqtuŋa akutumik."
Simik uqallaktuq, "Qaġġirriñiaqtuŋa paniqtanik iqalugnik. Aaluk punniġnigli qaġġirriyumautin."
Aalaak uqallaktuq, "Qaġġirriñiaqtuŋali tiimik."

"Ki, tavra mannigiaġniaqtugut miŋuaqtuġniqput naatpan," iḷuqatiŋ uqallaktut.