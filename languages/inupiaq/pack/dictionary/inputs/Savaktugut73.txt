
Aimaq Savaktuq.
Uvani Aimaq savaktuq.
Aimaq savapaluktuq.


Tautuguŋ Aimam qimmiŋa.
Maktak savakpa?
Nagga, Aimam qimmiŋa piuraaqtuq.
Avuŋaġiñ, Maktaak, avuŋaġiñ.

Aapa.
Una Aimam aapaŋa.
Uvva Aimam aapaŋa.

Uvani Aimam aapaŋa savaktuq.
Aapalu, Aimaġlu savaktuk.

Aapalu, Aimaġlu aullaqtuk.
Aapalu, Aimaġlu aŋuniaqtuk.

Tautukkik Aapalu, Aimaġlu.
Tautuguŋ Maktak.

Maktaum tautukkaa Aimaq.
Aimam tautukkaa Maktak.

Maktak paŋaliktuq Aimaġmun.
Paŋaligiñ, Maktaak, paŋaligiñ!

Aapam tautukkaa Maktak.
Maktak savakpa?
Maktak aŋuniaqpa?
Naagga, Maktak piuraaqtuq.

Aapa piuraaqpa?
Naagga, Aapa aŋuniaqtuq.

Aimaq piuraaqpa?
Naaga, Aimaq aŋuniaqtuq.

Aimam tautukkaa ukalliq.
Aapam tautugmigaa ukalliq.

Ukalliq paŋaliktuq.
Maktak paŋaligmiuq.

Qaiñ, Maktaak, qaiñ!
Maktak qairuq.
Maktaum ullakkaa Aimaq.

Tautuguŋ Aapa.
Aapam pisikkaa ukalliq.

Aapa qairuq.
Aimaq qairuq.
Maktak qaimmiuq.
Qairut.

Aaka.
Una Aimam aakaŋa.
Uvva Aimam aakaŋa.

Tautuguŋ Aaka.
Uvani Aaka savaktuq.
Aakam savakkaa ukalliq.

Tautuguŋ Aapa.
Tautukkik Aimaġlu, Maktaglu.

Aapa piuraaqtuq.
Aimaq piuraaqtuq.
Maktak piuraaġmiuq.
Piuraaqtut.